# Risotto Taleggio e Rughetta

### Ingredienti

Per tre persone:

+ 500ml d'acqua;
+ Un dado e mezzo di brodo classico, o equivalente brodo;
+ Mezza cipolla bianca;
+ Un bicchiere di plastica e mezzo di riso per risotti;
+ Mezzo bicchiere di vino bianco;
+ ~200g di rughetta;
+ ~300g di taleggio;
+ burro qb. 

### Ricetta

Disporre la cipolla tagliata finemente in una casseruola col burro a fuoco basso.
Riscaldare il brodo.
Nel frattempo, tagliate la rughetta grossolanamente (o secondo proprio gusto) e rimuovete i gambi più vistosi.
Quando il soffritto si sarà imbiondito, aggiungere la rughetta e lasciarla abbattere per un paio di minuti.
Quando la rughetta sarà abbattuta, aggiungere il riso e farlo tostare.
Appena il riso è sufficientemente caldo, versare il vino bianco e girare energicamente. 
Versare del brodo nella casseruola per coprire appena il riso e girare.
Aggiungere il brodo via via che s'asciuga per circa venti minuti, o comunque fino a cottura desiderata.
Quando il risotto sarà quasi del tutto asciugato, aggiungere il taleggio a cubetti, e mantecare mescolando.
Lasciar riposare un minuto e servire con una spolverata di pepe nero se di gradimento.

### La rughetta si brucia in fretta!
